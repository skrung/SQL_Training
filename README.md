# โครงการอบรมภาษาสอบถามเชิงโครงสร้าง (Structured Query Language)
สำหรับนิสิตสาขาคณิตศาสตร์ประยุกต์และวิทยาการคณนา ประจำปีการศึกษา 2567  

---

| **หน่วยงานที่รับผิดชอบ** | สาขาคณิตศาสตร์ประยุกต์และวิทยาการคณนา |
|--------------------|--------------------------------|
|                    | ภาควิชาคณิตศาสตร์และวิทยาการคอมพิวเตอร์ |
| **ผู้รับผิดชอบโครงการ** |	1. ผู้ช่วยศาสตราจารย์ ดร. จิราพรรณ สุนทรโชติ |
|                   | 2. รองศาสตราจารย์ ดร. กรุง สินอภิรมย์สราญ |
| **ที่ปรึกษาโครงการ**   |		รองศาสตราจารย์ ดร. กรุง สินอภิรมย์สราญ |
| **วิทยากร**         | รองศาสตราจารย์ ดร. กรุง สินอภิรมย์สราญ |

## หลักการและเหตุผล

การวิเคราะห์ข้อมูลในปัจจุบันเป็นส่วนประกอบที่สำคัญในการตัดสินใจขององค์กร แต่ละองค์กรมีการจัดเก็บข้อมูลในระบบฐานข้อมูลที่มีการออกแบบโครงสร้างของการบันทึกข้อมูลอย่างเป็นระบบ มีการซื้อซอฟต์แวร์บริหารจัดการข้อมูลที่เรียกว่า Database management system และเรียกข้อมูลมาวิเคราะห์ผ่านคำสั่งที่เขียนด้วยภาษาสอบถามเชิงโครงสร้างที่เรียกว่า Structured Query Language หรือภาษาเอสคิวแอล คณาจารย์ในหลักสูตรคณิตศาสตร์ประยุกต์และวิทยาการคณนาจึงเล็งเห็นความสำคัญในการจัดโครงการอบรม เพื่อให้นิสิตมีความพร้อมการเขียนคำสั่งผ่านภาษาเอสคิวแอลเพื่อฝึกฝนทักษะในการดึงข้อมูลและวิเคราะห์ข้อมูลเบื้องต้นจากซอฟต์แวร์ระบบฐานข้อมูลเชิงสัมพันธ์

| **ประเภทของกิจกรรม** | วิชาการ |
|-------------------|-------|
| **สถานที่ปฏิบัติงาน**   |	ห้อง 708/5 ชั้น 7 |
|                   | ภาควิชาคณิตศาสตร์และวิทยาการคอมพิวเตอร์ ตึกมหาวชิรุณหิศ |

## ผู้ร่วมและปฏิบัติโครงการ

| สถานภาพ | ผู้ปฏิบัติ | ผู้เข้าร่วม |   |
|---------|-------|-------|----|
| คณาจารย์ | 1 | 0 | คน |
| บุคลากร  | 2 | 0 | คน |
| วิทยากร  | 1 | 0 | คน |
| นิสิตระดับบัณฑิตศึกษา | 3 | 16 | คน |
| **รวม** | 7 | 23 | คน |
| **รวมผู้ปฏิบัติและผู้เข้าร่วม** |   | 30 | คน |

## วัตถุประสงค์และการพัฒนานิสิตตามคุณลักษณะนิสิตที่พึงประสงค์

| วัตถุประสงค์ | คุณลักษณะที่พึงประสงค์หลัก (ใส่ตัวเลขของหัวข้อวัตถุประสงค์เลือกเพียง 1 ข้อ) | คุณลักษณะที่พึงประสงค์รอง(ใส่ตัวเลขของหัวข้อวัตถุประสงค์เลือกเพียง 1 ข้อให้สอดคล้องกับคุณลักษณะที่พึงประสงค์หลัก) | ผู้นำ | ผู้ปฏิบัติ | ผู้เข้าร่วม | จำนวน % (หากมีวัตถุประสงค์มากกว่า 1 ข้อให้แบ่งกันรวมกันครบ 100%) |
|---|---|---|---|---|---|---|
| 1. เพื่อให้นิสิตมีความรู้และเข้าใจคำสั่งในภาษาเอสคิวแอล | 2, ความรู้ | 2.2 รู้ลึก | ✓ | ✓ | ✓ | 50 |
| 2. เพื่อให้นิสิตมีความรู้และทักษะในการใช้โปรแกรม Google colab สำหรับการติดต่อระบบฐานข้อมูล ผ่านภาษาเอสคิวแอล | 2, ความรู้ | 2.2 รู้ลึก | ✓ | ✓ | ✓ | 50 |

## ดัชนีหรือตัวชี้วัดความสำเร็จของโครงการ

ประเมินตามวัตถุประสงค์ที่ตั้งไว้ซึ่งวัตถุประสงค์แต่ละข้อจะให้นำ้หนักของเป้าหมายต่างกันไป การบรรลุเป้าหมายดูจากแบบ สอบถามที่ให้ผู้เข้าร่วมโครงการและให้คะแนนตามข้อ และนำข้อมูลที่ได้มาเทียบกับเป้าหมายแสดงผลออกมาเป็นร้อยละ และนำผลสรุปที่ได้ในวัตถุประสงค์แต่ละข้อมารวมกันและประเมินผลโครงการทั้งหมดตามเกณฑ์ที่ตั้งไว้ คือ
  - มากกว่าร้อยละ 70	=	ประสบความสำเร็จ
  - ร้อยละ 50 – 70		=	พอใช้
  - ต่ำกว่าร้อยละ 50		= 	ควรปรับปรุง

## ระยะเวลาดำเนินการ

ขั้นเตรียมงาน		20 พฤษภาคม 2567 – 24 มิถุนายน 2567

  1. กรรมการบริหารหลักสูตร ฯ ร่วมประชุมเพื่อหารือ การวางแผนการจัดงาน
  2. ประชาสัมพันธ์การจัดงานให้นิสิตและคณาจารย์ทราบ
  3. จัดทำบันทึกขออนุมัติโครงการและยืมเงินรองจ่ายเพื่อจัดงาน
  4. เตรียมเอกสารประเมินโครงการและวัสดุอุปกรณ์ในการจัดงาน

## ขั้นปฏิบัติงาน		25 มิถุนายน 2567
| เวลา | รายการ |
|-----|-------|
| 12:30 – 13:00 | ลงทะเบียน |
| 13:00 – 14:00 | บรรยาย: ระบบฐานข้อมูลเชิงสัมพันธ์ (Relational database) และโครงสร้างของ SQL เบื้องต้น |
| 14:00 – 14:30 | ปฏิบัติการ: การใช้ Google colab กับ RDBMS |
| 14:30 – 14:45 | พักทานของว่าง |
| 14:45 – 15:15 | ปฏิบัติการ: การใช้ภาษา SQL ในเรียกข้อมูลมาวิเคราะห์ |
| 15:15 – 16:00 | ปฏิบัติการ: ฝึกปฏิบัติในการเขียน SQL เพื่อตอบคำถามต่าง ๆ |

## ขั้นสรุปงาน	26 มิถุนายน 2567 – 12 กรกฏาคม 2567
ประชุมสรุปผลการดำเนินงานและบันทึกผลการประชุมเพื่อนำไปเป็นแนวทางต่อไปในอนาคต

## นำปัญหาของครั้งก่อนมาแก้ไขในปีต่อไป

| ปัญหา | แนวทางแก้ไข |
|------|-----------|
| ไม่มี | - |

## งบประมาณ (รายได้ ระดับบัณฑิตศึกษาของภาควิชาคณิตศาสตร์และวิทยาการคอมพิวเตอร์)
ไม่เผยแพร่

## วิธีประเมินผล
ใช้แบบสอบถาม Google Forms เกี่ยวกับความเหมาะสมในด้านต่าง ๆ
